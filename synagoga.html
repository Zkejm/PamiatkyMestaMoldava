<!DOCTYPE html>
<html lang="sk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Ortodoxná synagóga</title>
   
</head>

<body>
    <header>
        <h1>Pamätihodnosti mesta <br>Moldava nad Bodvou</h1>
        <p class="subtitle">Ortodoxná synagóga</p>
    </header>

    <div class="container">
    <div class="intro">
            <p>"Jeho príbytok budete vyhľadávať a prichádzať tam."<br>לְשִׁכְנוֹ תִדְרְשׁוּ וּבָאתָ שָּׁמָּה</p>
        </div>

	<!-- Horizontálne navigačné menu -->
    <nav>
        <ul>
            <li><a href="#budova">Budova</a></li>
            <li><a href="#zivot">Život komunity</a></li>
            <li><a href="#zanik">Zánik komunity</a></li>
            <li><a href="#ai">Očami AI</a></li>
        </ul>
    </nav>

    <div class="divider"></div>

    <!-- MIESTO 1 -->
    <section id="budova">
    <div class="place-card">
			<h2>Budova synagógy</h2>
			<p>Na základe iniciatívy rabína Saula Goldsteina sa v Moldave nad Bodvou v roku 1853 dokončila výstavba synagógy. Dovtedy sa miestni židia modlili v improvizovanej židovskej modlitebni.</p>
			<p>Budovu pôvodnej synagógy spustošil požiar dňa 25. mája roku 1931. Náboženská obec požiadala Ministerstvo školstva a národnej osvety o príspevok na jej renováciu a povolenie pomenovať nový chrám Masarykovou synagógou. Podporu napokon poskytol okresný úrad, mesto a rôzni darcovia. <br>Na štíte novej budovy sa vynímal hebrejský citát "Jeho príbytok budete vyhľadávať a prichádzať tam" z Piatej knihy Mojžišovej (5M, 12:5) .</p>
			<div class="image-container">
                    <img src="synagoga/synagoga_his_fotka.jpg" alt="Synagóga po renovácii po požiari">
					<p>Obr. 1. Fotografia  synagógy s hebrejským nápisom (po renovácii v roku 1931)</p>
            </div>
			<p> Novovybudovaná synagóga bola pomerne malá, mala 10 x 15 m a bola orientovaná na východ. Bola navrhnutá v jednoduchom klasicistickom slohu, bez výrazných architektonických prvkov. </p> 
            <div class="image-container-small">
                    <img src="synagoga/Barkany_nakres.png" alt="Nákres synagógy">
					<p>Obr. 2. Nákres pôvodnej synagógy</p>
            </div>
			<div class="divider"></div>
			<div class="image-container-small">
                    <img src="synagoga/Barkany_podorys.jpg" alt="Pôdorys synagógy">
					<p>Obr. 3. Pôdorys synagógy</p>
            </div>
			<p>Miestna židovská komunita sa hlásila k ortodoxii a preto sa ženy a muži v synagóge zdržiavali na oddelených miestach. Muži mali miesto na prízemí, kam vchádzali hlavným vchodom a ženy sa zdržiavali na galérii na poschodí kam vchádzali zo zadu budovy dreveným schodiskom krytým šindľami. Za synagógou sa nachádzali rituálne kúpele mikve, kam sa židia chodievali očisťovať pred významnými sviatkami a inými príležitosťami. Ženy mali osobitnú povinnosť mikve navštevovať po pôrode alebo menštruácii. Zdrojom vody pre kúpele bola rieka Bodva, ktorá mestom preteká a jej koryto hraničí s pozemkom synagógy.</p>
	</div>
	</section>

    <div class="divider"></div>

    <!-- MIESTO 2 -->
    <section id="zivot">
    <div class="place-card">
            <h2>Život židovskej komunity</h2>
            <p>Židovskej komunite sa v meste darilo. Najstaršia zmienka o pobyte židov v Moldave pochádza z roku 1727. V tom období mali židia v dôsledku striktných nariadení zakázané sa natrvalo usídliť. Bývali prevažne v okolitých obciach ako Malý Budulov, Veľký Budulov, Čečejovce a Mokrance. V 40. rokoch 19. storočia sa židia po zrušení zákazov postupne začali sťahovať do mesta. Koncom 50. rokov 19. storočia bola v Moldave zriadená židovská náboženská obec.</p>
            <p>Vyvíjalo sa tu mnoho židovských spolkov, ako napr. charitatívne (Gmilut Chasadim, Spolok židovských žien, Chevrat Cedaka a Bikur Cholím). Medzi spolky taktiež patril aj Chevra Kadiša, ktorého členovia mali na starosti prípravu pohrebných obradov a údržbu cintorína. Ženský spolok založili roku 1870 za predsedníctva manželky Emila Davidoviča.</p>
            <div class="image-container">
                    <img src="synagoga/zivot_zidov.png" alt="Život židovskej komunity">
					<p>Obr. 4. Pohľad na hlavnú ulicu s obchodom Emila Davidoviča (pohľadnica)</p>
            </div>
            <p>Jednotlivé oblasti života židov ovplyvňovali taktiež rôzne tradície a náboženské predpisy, napr. stravovanie im upravoval súbor predpisov kašrut. Podľa neho sa jedlá delili na čisté, teda kóšer a nečisté, teda trejf. Tie druhy mäsa ktoré židia konzumovať mohli musel zabiť špeciálnym spôsobom židovský mäsiar - šojchet.</p>
    </div>
	</section>

    <div class="divider"></div>

    <!-- MIESTO 3 -->
    <section id="zanik">
    <div class="place-card">
            <h2>Zánik komunity</h2>
            <p>Počas medzivojnového obdobia tu bývalo približne 200 židov a židoviek. Živili sa ako právnici, okresní a mestskí úradníci, lekári, zubári, obchodníci a remeselníci. S ostatnými obyvateľmi mali pekné vzťahy, vedeli spolu vychádzať, rešpektovali sa a boli si rovní. Túto harmóniu však ukončila 2. svetová vojna kedy protižidovské nálady fatálne narástli. Židia boli postupne zbavení všetkých práv živobytia a napokon aj príbytkov. V apríli roku 1944 deportovali vyše 500 židov z Moldavy a okolia do Košíc a zakrátko priamo do koncentračných táborov. Krátko po deportácii alebo po vojne boli zo svätostánku v synagóge vynesené zvitky Tóry, čím synagóga stratila svoju sakrálnu funkciu. Väčšina preživších holokaustu sa už do mesta nevrátila v dôsledku strastiplných skúseností.</p>
			<div class="image-container">
				<img src="synagoga/synagoga_dnes.jpg" alt="budova synagógy v súčasnosti">
				<p>Obr. 5. Budova synogógy v súčasnosti</p>
			</div>
			<p>Dnes sa už schátraná budova synagógy nevyužíva. V pláne je jej rekonštrukcia, ktorou by mesto zo synagógy spravilo židovské múzeum.</p>
			<div class="image-container">
				<img src="synagoga/synagoga_interier.png" alt="interier synagógy v súčasnosti">
				<p>Obr. 6. Interiér synagógy v súčasnosti</p>
			</div>
    </div> 
	</section>
	
    <div class="divider"></div>

	<section id="ai">
	<div class="place-card">
            <h2>Synagóga očami umelej inteligencie</h2>
	        <p>Vypočujte si pieseň o moldavskej synagóge:</p>				 
	        <div class="audio-container">
		        <audio controls>
                    <source src="synagoga/synagoga-ortodoxna.mp3" type="audio/mpeg">
                     Váš prehliadač nepodporuje prehrávanie zvuku.
		        </audio>
   	        </div>
			<div class="image-container">
				<p>Zdroj: vytvorené pomocou AI nástroja https://suno.com/ </p>
			</div>

			<p>Pozrite si videoanimáciu z fotografie synagógy:</p>
	        <div class="video-container">
			    <video controls>
                  <source src="synagoga/synagoga_AI-video.mp4" type="video/mp4">Váš prehliadač nepodporuje prehrávanie videa.
			    </video>
				<p>Zdroj: vytvorené pomocou AI nástroja https://artlist.io/ </p>        
			</div>

		
		  
    </div>
    </section>

    <div class="zdroje">
            <h2>Zdroje</h2>
            <ul>
            <li>DANKO, Dalibor. Moldava nad Bodvou na starých pohľadniciach. Premeny mesta do prvej polovice 20. storočia. Moldava nad Bodvou: Mestské kultúrne stredisko v Moldave nad Bodvou, 2023, s. 101 - 103. 
			</li>
            <li>BÁRKÁNY, E. – DOJČ, Ľ. – KAMENICKÁ, V.: Židovské náboženské obce na Slovensku. Bratislava: Vesna, 1991, s. 394 – 395.
			</li>
            <li>BÜCHLER, R. J.: Encyklopédia židovských náboženských obcí na Slovensku. Zv. 2. L-R. Bratislava: SNM – Múzeum židovskej kultúry, 2010, s. 76 – 78.
			</li>
            </ul>
            <h2>Obrazový materiál</h2>
            <ul>
			<li>Obr. 1. - fotografia, zbierka Dalibora Danka</li>
            <li>Obr. 2., Obr. 3. - kresby, zdroj: BÁRKÁNY, E. – DOJČ, Ľ. – KAMENICKÁ, V.: Židovské náboženské obce na Slovensku. Bratislava: Vesna, 1991, s. 394.  </li>
            <li>Obr. 4. - pohľadnica, zbierka Dalibora Danka</li>
	    <li>Obr. 5., Obr. 6. - fotografie, zdroj: https://youtu.be/-XNUlGjBnOw?si=pNXpglbWE8mkbHFg</li>
            </ul>
    </div>
</div>

<footer>
        <p>&copy; 2025 tím GŠM7, Moldava nad Bodvou | Pamätihodnosti mesta </p>
</footer>
</body>
</html>
